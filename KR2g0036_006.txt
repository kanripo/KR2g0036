# -*- mode: mandoku-view; -*-
#+TITLE: 殿閣詞林記
#+DATE: 2015-08-24 22:35:33.285574
#+PROPERTY: ID KR2g0036
#+PROPERTY: BASEEDITION WYG    
#+PROPERTY: JUAN 卷六
<pb:KR2g0036_WYG_006-1a>¶
欽定四庫全書¶
　殿閣詞林記巻六¶
　　　　　　　　　　　　明　廖道南　撰¶
　　　館學¶
　　𢎞文舘學士封誠意伯劉基¶
劉基字伯温浙江青田人年十四即領春秋大義元至¶
順癸酉以明經舉進士授髙安丞掲文安公曼碩一見¶
竒之曰此魏徴流也而英特過之他日其濟時之器乎¶
<pb:KR2g0036_WYG_006-1b>¶
初基㳺燕京見書肆有象緯占經閱之經夕談誦如流¶
其人大驚欲舉以授之基辭曰業已習矣及丞髙安有¶
進賢鄧祥甫者精於天文術數廼以其學授基焉治髙¶
安有能聲江西行省辟掾史基辭去尋起為江浙儒學¶
提舉又辭去嘗與魯淵宇文公諒泛西湖有異雲起西¶
北祥光掩映湖波如綺諸人皆賦詩記之基獨縱飲不¶
顧徐呼曰此天子氣也應在金陵十年當有王者起其¶
下我當輔之衆駭以為狂悉舎之去基獨與門人沈與¶
<pb:KR2g0036_WYG_006-2a>¶
京劇飲湖亭時無能知者惟西蜀趙天澤以為隆中諸¶
葛也方國珍起兵海上元帥多爾濟巴勒被其誘脇省憲¶
遂舉公為帥府都事基募兵平山㓂呉成改行樞密院¶
經厯與叅知政事舒穆嚕宜孫守處州以拒國珍遷行省¶
郎中經畧使李國鳳上其功執政者貪得國珍賂遺奏¶
入不省授以判官基又辭去歸青田山中乃著郁離子¶
書我髙皇帝取婺州遣孫炎聘基基指乾象謂人曰此¶
天命也吾其行乎基至金陵上時務十八䇿上嘉納之¶
<pb:KR2g0036_WYG_006-2b>¶
㑹陳友諒入㓂或謀以城降或以鍾山有王者氣欲趍¶
據之上問基曰先生以為何如基曰先斬主降議及奔¶
鍾山者乃可破賊爾上曰先生計將安出基曰天道後¶
舉者勝若散府庫開至誠以固士心伏兵伺隙擊之取¶
威制敵在兹一舉已而友諒至果大敗走復將討友諒¶
于九江基曰金星在前火星在後克之必矣上大喜即¶
出師攻皖城自旦至晡不㧞基請徑趍江州遂㧞之友¶
諒走湖廣其洪都守將胡廷美遣子約降預請禁約數¶
<pb:KR2g0036_WYG_006-3a>¶
事上有難色基自後踢所坐胡床頓悟許之廷美以城¶
降先是嘗遣都督馮勝出攻基授以方畧俾夜半候望¶
青雲起則我兵宜伏見黒雲則彼冦兵伏也慎勿妄動¶
黒雲漸薄與青雲接此冦歸也宜急追之果如所料基¶
以母冨氏䘮奔歸過衢州值苖軍叛殺守將胡大海耿¶
再成孫炎等夏毅時守衢城驚懼失措基徐為畫計且¶
諭諸軍以禍福衆乃定遂與平章邵榮擒苗帥賀李等¶
克復諸城方國珍素畏基名遣間致書問基因宣布威¶
<pb:KR2g0036_WYG_006-3b>¶
徳諷使歸順方氏納欵上遣人訪基以軍國重事基隨¶
問條答悉合機冝及還都道經建德㑹張士誠冦其城¶
守將李文忠欲奮擊之基曰不出三日賊可成禽也比¶
三日黧明基登城望曰賊走矣趍使疾追至東陽悉禽¶
之基至入謁上問曰友諒據楚士誠據呉二者孰先伐¶
之便基曰友諒居上流名號未正宜先伐之友諒旣平¶
取士誠如嚢中物爾巳而友諒復攻洪都上親征之大¶
戰于鄱陽湖勝負未决基密謀移軍湖口以金木相犯¶
<pb:KR2g0036_WYG_006-4a>¶
日制勝上皆從之陳氏平遂决計伐士誠暨北定中原¶
基運籌居多上時至基所屏人語移時乃去人莫知之¶
乃以基為太史令一日基見日中有黒子奏曰東南當¶
失一大將時叅軍胡深征閩果覆沒他日上欲𠛬人基¶
曰何為乃語以所夣基曰三人頭上有血此衆字也以¶
土傅之得土得衆之象也後三日當有騐越三日海寜¶
果以城降上大喜悉以所留𠛬者俾基縱之是年熒惑¶
守心羣臣震懼基勸罪已以回天意上即詔諭羣臣人¶
<pb:KR2g0036_WYG_006-4b>¶
心始安值大旱命基讞滯獄多所平反天降㴻雨張昶¶
上請羣雄旣平宜及時為樂基曰是欲爲趙髙也昶色¶
動乃使齊翼巖等伺基欲中之傷上廉得其情昶翼巖¶
伏誅未㡬為御史中丞兼太子贊善大夫上北廵命丞¶
相李善長及基留守京師且敕以督察奸惡以肅輦轂¶
基素剛嚴凢中書内府閹人吏胥有犯即捕治宦者監¶
工匠不肅及宿衞舎人奕棊基啓皇太子悉寘於法有¶
中書都事李彬者犯法基即廢之善長祈緩其獄弗得¶
<pb:KR2g0036_WYG_006-5a>¶
遂&KR0742;之上還都基言曰鳳陽固帝鄉非天子所都之地¶
雖置中都不宜居也庫庫特穆爾雖可取然未易輕視¶
願留意基辭歸青田適章溢奏定處州田稅上命减稅¶
畝止五合且曰使劉伯温子孫世爲美談也厥後定西¶
失利庫庫特穆爾北走沙漠上乃手詔召基畧曰爾從¶
朕於羣雄未定之秋居則匡輔治道動則仰觀天象察¶
列宿之羅布驗日月之光華𤼵蹤指示無征弗克攻皖¶
城㧞九江撫饒郡降洪都取武昌平處州爾多力焉至¶
<pb:KR2g0036_WYG_006-5b>¶
於彭蠡鏖戰砲聲如雷鬼神悲號星日晦㝠自旦至暮¶
如是者四爾時在舟中備嘗患難今久而未至朕心慊¶
焉命駕一來朕心良𢠢基至上欲拜之爵基曰陛下乃¶
天授臣何敢貪天功固辭不拜上以事詰責丞相善長¶
基曰善長勲舊且能輯和諸將上曰是數欲害汝者汝¶
反爲之地耶汝之忠勲足以任此基曰譬如易柱必得¶
大木若用小木為之將速顛覆如臣駑鈍尤不可爾上¶
欲相楊憲基與憲素厚乃直言曰憲有相才無相器夫¶
<pb:KR2g0036_WYG_006-6a>¶
宰相者持心如水以義理爲權衡而已無與焉者也今¶
憲不然能無敗乎上曰汪廣洋何如基曰器&KR0560;&KR0310;淺觀¶
之可知上曰胡惟庸何如基曰彼小犢爾將僨轅而敗¶
犂矣上曰吾之相無踰於先生基曰臣非不自知但臣¶
疾惡太深不任繁劇爲之且孤厚恩天下何患無才願¶
明主悉心求之如目前諸人臣誠未見其可上嘗與論¶
兵曰克敵在兵制兵在將兵無節制則將不任將非其¶
人則兵必敗是以兩軍之間决死生成敗之際有精兵¶
<pb:KR2g0036_WYG_006-6b>¶
不如良將基曰臣每觀廟筭初謂未必皆然及摧鋒破¶
敵動若神明臣由是知將之勝又不若主之勝然陛下¶
不拘古法而勝尤人所難上曰兵者謀也因敵制勝豈¶
必泥於古哉戰陳之事闔闢竒正頃刻變化如風雲之¶
無常勢要在通其變爾三年七月以爲𢎞文舘學士十¶
一月大封功臣拜誠意伯錫之誥命追贈其祖父皆永¶
嘉郡公四年正月賜歸田里遣子璉赴闕謝恩并上平¶
西蜀頌上手書優答且問以天象基覆上言霜雪之後¶
<pb:KR2g0036_WYG_006-7a>¶
必有陽春今國威已立宜濟以寛上命以其書付之史¶
舘或有言殺運三十年未除者基歎曰吾若當國掃除¶
弊俗一二年後寛政可復也初甌括間有隙地曰談洋¶
基言於上以為頑民負販私鹽因挾方冦爲亂宜設廵¶
檢司上從之及設廵檢司民以爲非便適茗洋作亂郡¶
縣匿不以聞基令子璉奏之時胡惟庸柄政憾其所奏¶
乃謂基圖談洋為已墓地詔以基勲舊赦弗治仍奪其¶
禄先是楊憲敗後汪廣洋為相復敗胡惟庸繼之基大¶
<pb:KR2g0036_WYG_006-7b>¶
慼曰使吾言不驗蒼生福也如其驗諸其如蒼生何八¶
年正月胡惟庸以醫來視疾飲其藥二服有物積腹中¶
如石基白於上亦未之省也乃御製文一通遣使送歸¶
及家一月而薨年六十有五所著有覆瓿集冩情集及¶
犂眉公集廖道南曰予觀誠意伯集慨然激嘆以爲有¶
子房之風及誦我聖祖之言亦曰吾子房也夫子房椎¶
擊沙中何異於伯温之憤方氏也伯温受天文於鄧祥¶
甫又何異於圯上老人之三畧哉漢之元功大封子房¶
<pb:KR2g0036_WYG_006-8a>¶
願封留足矣乃辟榖導引明哲保身始神黃石之術終¶
從赤松之游易曰介如石不終日貞吉何其智也而伯¶
温乃徘徊容與雉罹于羅象以齒焚豈其忠於國而弗¶
智於身耶彭韶賛曰治淪於弱曷仕於時爰歸盛徳仕¶
止乃宜就桀就湯節義奚虧大哉王佐燭物炳㡬運籌¶
制勝翼龍以飛昭囬制作文章是咨允爲宗臣爾爵爾¶
祠¶
　　𢎞文舘學士羅復仁¶
<pb:KR2g0036_WYG_006-8b>¶
羅復仁字(原闕/)江西吉水人初從陳友諒為編修甚見¶
禮遇歲壬寅太祖髙皇帝兵至九江復仁來降命侍左¶
右癸卯從破友諒于鄱陽湖命齎蠟書招諭臨江袁州¶
諸郡甲辰除中書省諮議性率直每論事指陳得失無¶
所隱避益親信之及武昌久圍不下上以復仁友諒舊¶
臣命往招諭其子理復仁至城下號慟不已理怪之使¶
召之入復仁曰今不降大兵且屠城諸民何罪早為之¶
所則族可保也理由是遂降復招諭江西還為國子助¶
<pb:KR2g0036_WYG_006-9a>¶
教以老賜車出入每宴見賜㘴飲食丙午春奉使山西¶
招諭元將庫庫特穆爾前使多被拘留復仁議論慷慨¶
獨還洪武元年擢編修二年冬齎詔諭安南命毋侵占¶
城既至曉以大義安南王恱服還贈以黄金美玉復仁¶
辭不受歸奏之上多其㢘讓適安南使者至仍令持之¶
以歸改翰林檢閱未㡬拜𢎞文舘學士屢召論復仁多¶
土音質俚上以其率直多見聴納尋乞休賜大布之衣¶
書曰性雖粗率忠直可嘉賜爾布衣放歸田里仍賜玉¶
<pb:KR2g0036_WYG_006-9b>¶
帶名馬鐡柱杖㘴墩諸物上嘗幸其第復仁方操塗具¶
急呼其妻取凳故上每呼為老實羅云廖道南曰馬援¶
有言非惟君擇臣臣亦擇君夫中原鼎沸綱紀&KR1089;壞而羣¶
椎角立未知鹿死誰手復仁乃能辭其故主翊戴真龍¶
推心置腹直見本眞綸綍寵褒非溢羙也賛曰朴而不¶
浮戅而有真却金知義賚布知仁玉帶温栗鐡杖堅貞¶
大哉奎章照耀山城¶
　　𢎞文館學士危素¶
<pb:KR2g0036_WYG_006-10a>¶
危素字大朴撫州金谿人年十五能究五經大㫖與同¶
郡葛將曽堅黃&KR1168;更相策勵乃從呉沉范梈遊遂知名¶
薦入經筵為檢討厯陞學士承㫖奏請加封朱考亭楊¶
龜山李延平真西山蔡九峰從祀俱從其論國初徐逹¶
収燕京令故臣咸投告身素與編修黃冔誓死於難有¶
報國寺僧梓者救之乃免而冔竟死矣逹乃以素歸上¶
雅聞素文學仍命為侍講學士因進言宋朝諸陵爲元¶
西僧所發以理宗頂骨爲飲器上聞之惻然曰宋南渡¶
<pb:KR2g0036_WYG_006-10b>¶
諸君無大失德與元又非世讐旣乘其弱取之何乃縱¶
奸人肆酷如是耶即命守將呉勉訪索頂骨得之僧廬¶
命有司厝於京城之南紹興亦以永穆陵圖來獻命掩¶
瘞故處時值丼露降宋濂為頌上問素此何徴也素曰¶
王者愛養耆老則丼露降而松柏受之尊賢容衆則竹¶
葦受之今丼露降於松是陛下養老所致也宜以制幣¶
册告宗廟頒於史館以永休聞三年四月命素及胡鉉¶
雎稼王大中俱為𢎞文館學士鉉歸素撰皇陵碑以獻¶
<pb:KR2g0036_WYG_006-11a>¶
上念其老賜小車免朝謁時從論說經史質証疑義御¶
史王著等劾素亡國之臣不冝居侍從乃謫居和州之¶
含山所著有宋史稿元史稿文集五十篇奏議三巻宋¶
濂銘其墓曰大明方隆多士景從有詔任公侍講禁中¶
公文之純大音𤣥酒道則在兹爵禄何有孰高為山孰¶
深為淵文之有傳終古昭宣廖道南曰素仕元秉文衡¶
都樞要學者仰之如星凰及徐逹収燕薊命仕兀者投¶
告身素與編修黃冔約死於難冔死而素背約焉及至¶
<pb:KR2g0036_WYG_006-11b>¶
躋顯榮陟清華愧東閣之履聲慘南滁之汗顔竟自經¶
於溝瀆而不之恥莊生有言哀莫大於心死素之謂矣¶
賛曰華國之才救時之畧其學博雅其操簡約鳥則擇¶
木魚則依水爲臣不二有負斯語¶
　宫學¶
　　左春坊大學士董倫¶
董倫字安常順天宛平人所學浩博沉潜學者從之稱¶
為貝川先生洪武十五年張寜以明經薦入朝奏對稱¶
<pb:KR2g0036_WYG_006-12a>¶
㫖授春坊賛善大夫侍懿文太子陳說剴切髙皇帝嘉¶
之未㡬補河南叅議二十五年改詹事院爲府遴選東¶
宫官属以唐鐸為詹事祝春李文吉為少詹事而以倫¶
為春坊大學士倫薦葛伯衡代已三十年以詿誤坐事¶
謫雲南教官皇太孫憐之賜白金為道里費倫涉淮溯¶
汴驅馳梁雍以逹於蜀蜀王聞而重之賦詩八章以贈¶
其行時雲南初開倫以身教用夏變夷逺人嚮慕建文¶
中召入爲禮部侍郎兼學士階嘉議大夫御書怡老堂¶
<pb:KR2g0036_WYG_006-12b>¶
三大字及髹几玉鳩杖各一倫上表略云臣素無閥閱¶
功勞兼乏智能才藝徒知篤信于古道自分無用于明¶
時幸䝉髙皇帝之知忝拜左春坊之命任臣以兩宫¶
輔導之職稱臣為三葉帝王之師兹者踐阼之初乃復¶
馳書以召蒼顔白髪萬里來歸金馬玉堂十年如昨自¶
今持杖戒噎則思兆民或阻于飢凭几安身則念一物¶
或失其所乃方孝孺代撰也先是解縉代夏長文章奏¶
劾都御史袁泰謫河州至是倫薦之召還為待詔其汲¶
<pb:KR2g0036_WYG_006-13a>¶
引士𩔖如此廖道南曰予觀順天志穪倫端厚質實及¶
考諸國史乃知其歴履夫方遜志解春雨皆名儒也或¶
代之撰表或受其薦剡其人品髙尚可徴也已賛曰真¶
人啟運哲士景從獻策彤廷授經青宫出補大藩入司¶
坊學侃侃大節卓彼先覺¶
　　左春坊大學士李至剛¶
李至剛名銅以字行浙江寧海人少從楊鐵崖游洪武¶
初以明經舉侍懿文太子初授祠部試郎中坐事謫¶
<pb:KR2g0036_WYG_006-13b>¶
戍邊未幾召還為虞部郎中尋補河南叅議㑹河决汴¶
堤以匡濟調湖廣叅議太宗登極至剛來朝擢右通政¶
預修髙廟實録陟禮部尚書甲申册立皇太子命至剛¶
兼左春坊大學士初開經筵同解縉進講及修永樂大¶
典多所裁定侍郎宋禮劾之降儀制郎中及縉被譛¶
詞連至剛下詔獄仁宗嗣位復以通政改守興化府卒¶
子源中永樂甲辰進士廖道南曰予讀楊文貞公所撰¶
至剛墓表稱其入典邦禮輔儲君出佐藩翰守名郡顯¶
<pb:KR2g0036_WYG_006-14a>¶
庸光大雖間歴夷險然回視同儕輩覆滅消亡何可勝¶
計蓋指縉也及攷縉所評至剛語曰誕而附勢雖才不¶
端太宗後舉以告仁宗曰至剛朕洞燭之矣縉語有徴¶
非狂士也於乎豈士竒亦忌縉耶賛曰崛強此老&KR0993;歴¶
居多屢遭竒禍弗罹于羅大紳少之文貞則多聖謨如¶
在人其謂何¶
　　右春坊大學士曽棨¶
曽棨字子啓江西永豐人永樂甲申進士第一授修撰¶
<pb:KR2g0036_WYG_006-14b>¶
軀儀膚碩問學敏贍太宗竒其才命解縉選二十八人¶
為庻吉士進文淵閣棨為之冠上嘗召問棨應對如響¶
命撰天馬海青歌揮筆立就詞氣豪宕預修永樂大典¶
充副総裁官丁亥轉侍講守制車駕幸北京起復扈從¶
同邑有坐建文間黨繫者人咸為棨危又所居西長安¶
門失火延及禁垣上皆以棨故不問秩滿進侍讀學士¶
重修髙廟實録成駢沐賜賚仁宗嗣位遷右春坊大學¶
士仍兼侍讀階奉議大夫宣德改元預修兩朝實録成¶
<pb:KR2g0036_WYG_006-15a>¶
賜金織襲衣寳帶擢少詹事仍兼侍講學士卒贈禮部¶
侍郎楊榮銘其墓曰永樂初科首賜及第玉質金聲為¶
國令器居官翰苑克慎克勤文行之懿逺近著聞廖道¶
南曰予觀國史謂棨温雅英邁喜推薦士學博才曠為¶
文沛然惜乎天不假之以年未究厥終也賛曰渥洼神¶
駒奔風逸電丹穴威鳳雲輝星爛子啟之才夙自天成¶
大廷擢魁宫府埀名天奪之速齎志以没長篇大章照¶
耀石室¶
<pb:KR2g0036_WYG_006-15b>¶
　　詹事兼侍讀學士李泰¶
李泰字文通順天香河人正統戊辰進士選庶吉士授¶
編修景㤗間遷左春坊司直郎兼編修再轉右中允英¶
廟復辟改尚寳司丞兼編修既而侍東宫講讀轉侍講¶
成化改元陞侍講學士兼經筵官尋侍文華日講預修¶
英廟實録成陞少詹事兼侍講學士未幾進詹事兼職¶
如故卒年四十三賜祭塟贈禮部侍郎太監李永昌泰¶
之伯父也正統中掌章奏有寵泰為其後初應鄉試¶
<pb:KR2g0036_WYG_006-16a>¶
京尹進録英廟問左右李泰中否見其名甚喜及官翰¶
林頗知向學矜已自足性狷僻與人寡合而所與者則¶
相朋比汲引士論以是薄之廖道南曰予讀小説家見¶
唐有皮思謙者冒中常侍魚朝恩之寵登髙科歴顯仕¶
未嘗身為其後獲居宥宻如李泰者也嗟乎翰林清要¶
貴重匪宿儒不可以斯人踐斯地豈非予殿閣師濟之¶
辱乎賛曰曹瞞後騰思謙冒恩史局溷處掖庭奥援泰¶
也雖才歴試則愆鴟蹲鳳池有汗斯顔¶
<pb:KR2g0036_WYG_006-16b>¶
　　吏部侍郎兼侍講學士楊守陳¶
楊守陳字維新浙江鄞縣人景㤗辛未進士選庶吉士¶
授編修預修一統志轉侍講憲宗登極充經筵講官一¶
日講尚書武成篇守陳曰古穪舜無為而治武王埀拱¶
而天下治蓋聖人勞于求賢佚于得人後世人主深居¶
禁中委政内侍者召望夷之禍髙拱無為肆情嬖𧰟者¶
啟禄山之變孟子所謂安危利菑此之謂也時中官梁¶
方及昭德萬妃有寵故守陳及之聞者悚然未幾遷司¶
<pb:KR2g0036_WYG_006-17a>¶
經&KR0560;洗馬進侍講學士孝宗出閣命侍講讀時議憲廟¶
升祔禮守陳上言古者天子七廟祖有功宗有德凡號¶
太祖者即始祖當尊以配天若商周之契稷則又以功¶
論不以統論也宋之僖祖可比商報乙周亞圉非契稷¶
比議者徒取王安石之説遂使七廟之間既有始祖又¶
有太祖既以配天又不正南向之位名與實乖皆非禮¶
也今升祔憲廟請并祧徳懿熈三祖自仁宗以下為七¶
廟異時祧盡則以太祖擬商周契稷而祧主蔵于後寢¶
<pb:KR2g0036_WYG_006-17b>¶
祫禮行于前廟時享則尊太祖祫祭則尊徳祖各不失尊¶
庶無悖禮執政不能從及修文華大訓成陞少詹事仍¶
兼侍講學士守陳上言二事其一請開日講云陛下一¶
日御文華殿之時多處乾清宫之時少則欲寡而心清¶
惑少而理明得于内者純出治之本立矣其二請御午¶
朝云大政則召大臣靣議未當則許諫官救正俾賢才¶
常集于目前視聽不偏于左右資于外者深致治之綱¶
舉矣若如近日凡百題奏付内監調㫖批荅臣恐積弊¶
<pb:KR2g0036_WYG_006-18a>¶
未革隠禍已深不但如目前所慮而已上褒荅之未幾¶
擢吏部侍郎兼詹事府丞專典史事英廟實録充縂¶
裁官踰年卒贈禮部尚書謚文懿何喬新叙其集曰¶
文懿載筆蘭䑓讎書延閣侍講經幄輔導儲宫三十餘¶
年自六經諸史旁及九流靡不探源綜要故其𤼵于文¶
也法度森嚴如龍虎鳥蛇布立于行陣意態閒雅如朱¶
紘赤舄周旋于殿陛其閎深雄放又如彭蠡驚濤龍門¶
駭浪浩乎淼乎不可狎玩也王鏊誄之曰聖亡經在異¶
<pb:KR2g0036_WYG_006-18b>¶
說紛兮阨秦造漢離多門兮商詩瞿易授受親兮黨同¶
矜異傳失真兮遺言奥㫖不尚存兮唐有啖趙宋孫石¶
兮抱經剗傳挺見特兮逮乎伊洛義轉精兮紫陽承之¶
集厥成兮設科置學為世程兮父傳師授莫知其端兮¶
雖有異說誰敢干兮於文懿公生已後兮周漢唐宋得¶
通究兮聖經浩浩如天淵兮家鑚人淬庶或全兮瑰辭¶
㣲義日星陳兮取信何傷益自珍兮嗟我何知乃得師¶
兮謂公自信當勿疑兮太羮𤣥酒所貴希兮豈不或過¶
<pb:KR2g0036_WYG_006-19a>¶
志亦竒兮後千萬年來者誰兮廖道南曰予讀文懿桂¶
坊金坡諸稿固已異之及觀國史謂其恬静易直仕雖¶
齟齬而守正不變彭韶賛曰無思不通無書不讀講章¶
震主聽者悚服羡彼世光袍笏滿床有三尚書有六桂¶
坊吁嗟我公直筆如競奏草已具死不目瞑¶
　　少詹事兼學士柯潜¶
柯潜字孟時福建莆田人景泰辛未進士第一授修撰¶
明年遷右中允丙子寰宇通志成轉司經局洗馬天順¶
<pb:KR2g0036_WYG_006-19b>¶
丁丑改尚寳少卿兼修撰己卯侍東宫講讀憲宗踐阼¶
擢學士掌院事授庶吉士業誠心訓迪士多造就凡百¶
廢弛悉加振作人以是多之預修英廟實録成陞少詹¶
事兼學士成化戊子充日講官守制歸適祭酒缺廷議¶
㑹舉詔起復之潜力辭不起卒潜為人髙介有氣節遇¶
事不茍故今詞林諸士尚呼為柯竹嵓云楊文懿公叙¶
輓集曰孟時姿儀德器才識文學夐出人表且秉史筆¶
典文衡視院篆侍講幄茂著勞望士方仰之若山嶽民¶
<pb:KR2g0036_WYG_006-20a>¶
具望之作霖雨天胡奪之速耶廖道南曰予游翰林見¶
有亭一區曰柯亭有栢二株曰柯學士栢何其流風遺¶
澤令人永矢勿諼也盖其孤介之節剛正之氣所漸被¶
者逺矣賛曰壺山之隂蘭水之陽倫魁夙兆宫端潜光¶
竹巖流清栢亭埀芳有斐君子終焉允臧¶
　　詹事兼學士程敏政¶
程敏政字克勤徽州休寧人生而蚤慧侍父襄毅公官¶
蜀巡撫侍郎羅綺以神童薦英宗召至便殿試以春聫¶
<pb:KR2g0036_WYG_006-20b>¶
應對如響館閣覆試賦聖節及瑞雪詩并經義援筆立¶
就詔詣翰林讀書李文達公妻以女成化丙戌進士及¶
第授編修預修英廟實錄秩滿轉侍講及修宋元綱目¶
敏政自撰宋史受終考大學士彭文憲公稱之遷左春¶
坊左諭徳充經筵講官乙未廷試讀巻丙午主考應天¶
鄉試孝宗登極陞少詹事兼侍講學士充日講官時詔¶
議從祀孔子禮敏政上言聖王治天下以祀典為重故¶
有功徳于一時者一時祀之更代則已有功徳于一方¶
<pb:KR2g0036_WYG_006-21a>¶
者一方祀之踰境則已况孔子功徳在萬世必文與行¶
兼名與實副者乃可以從祀若戴聖身䧟贓吏劉向喜談¶
神仙馬融為梁冀草詔殺李固何休解春秋黜周王魯¶
王弼何晏倡為清談王肅佐司馬昭簒魏杜預為吏不¶
廉為将不義得罪名教𩔖當黜祀䟽上㑹御史魏璋以¶
曖昧中傷之致仕歸郎中陸容給事中楊廉辯其寃上¶
召之還擢太常卿仍兼前職教習庶吉士預修玉牒乙¶
卯守制歸服闋詔修㑹典充副総裁官轉詹事兼學士¶
<pb:KR2g0036_WYG_006-21b>¶
尋陞禮部右侍郎掌詹事府事侍皇太子講讀己未主¶
考禮闈給事中華㫤劾之詔廷辯㫤語塞坐罪敏政致¶
仕卒贈禮部尚書所著有皇明文衡瀛賢奏對儀禮定¶
本新安文獻志宋遺民録諸書廖道南曰予為兒時竊¶
觀篁墩文集浩乎其莫禦及予謫居徽上登齊雲望紫¶
陽訪其廬吊其墓想見其為人蓋一代之豪也而卒被¶
誣以死當國者寧不有遺憾耶賛曰黃山嶻嶪萬仞干¶
霄練水渟浤百川怒號惟彼齊雲紫翠岹嶢篤生英又¶
<pb:KR2g0036_WYG_006-22a>¶
卓哉人豪磊落髙邁天風海濤撰述紬繹璽絲牛毛青¶
蠅貝錦見睍則消誦述遺編徳音孔昭¶
　　詹事兼侍讀學士陸簡¶
陸簡字廉伯常州武進人成化乙酉鄉貢第一明年進¶
士及第授編修秩滿轉侍講預修宋元綱目成遷右諭¶
徳充東宫講讀官𢎞治紀元召修憲廟實録陞右庶子¶
兼侍讀充經筵日講官辛亥擢少詹事兼侍講學士甲¶
寅以日講勞特陞詹事兼侍讀學士踰年卒贈禮部右¶
<pb:KR2g0036_WYG_006-22b>¶
侍郎簡姿貎秀偉少有俊才頗不自檢晚益矜誇自負¶
當逺到既乆滯不顯亦多鬱抑齎志以没李文正公銘¶
其墓曰文以竒勝耻弗已出持堅敵強孰能我屈中所¶
自負觸事硎𤼵有銛弗施飲志而沒若在冶金乆乃成¶
質器之斯艱恒百斯一成斯棄斯嗟彼造物謂天黙黙¶
孰爾揭揭廖道南曰予友水南張學士謂陸龍臯氣蓋¶
萬夫才雄一時及接其子煥章諸郎咸有父風予過武¶
進乃得訪其幽蹤遺跡蓋志大而術踈者也賛曰矯矯¶
<pb:KR2g0036_WYG_006-23a>¶
龍臯淵淵鳳池夙負英氣𡨕繹𤣥思麗藻所裁信史誰¶
欺徴羣公子永世有詞¶
　　吏部侍郎兼學士掌詹事府事張元禎¶
張元禎字廷祥江西南昌人天順庚辰進士選庶吉士¶
授編修憲宗登極禎上言三事一曰勤聖學二曰公聴¶
政三曰廣用賢上嘉納成化丁亥謝病歸二十餘年潜¶
心理學士子多從之游孝宗即位召修憲廟實錄轉左¶
春坊左賛善上疏論王道幾萬言己酉主考應天鄉試¶
<pb:KR2g0036_WYG_006-23b>¶
辛亥陞侍講學士掌南京翰林院事疏侍母養歸九年¶
召修㑹典充副總裁書成進學士壬戌遷南京太常卿¶
癸亥召修厯代通鑑纂要改太常卿兼學士甲子命掌¶
詹事府事上疏請觀太極圖西銘諸書上亟命内閣取¶
觀之未幾擢吏部侍郎兼職如故元禎為人孤峭竒拔¶
其所交游若天台陳選南海陳獻章豐城羅倫江浦¶
莊㫤皆一時名士也李文正公銘其墓曰木生在山久¶
乃益堅輦至于途蹶萬牛以㒹貢之明堂將棟將梁忽¶
<pb:KR2g0036_WYG_006-24a>¶
内蝕以傷孰其生之而棄厥良人才實殊公負其有唯¶
厥攸負曰可與大受與不在天受不在予夫茍不自愧¶
遑䘏其誰維文之絶惟名之揭彼利達者疇巧疇拙地¶
靈人傑惟鄉邦之哲百世之下山不泐水不嚙惟張東¶
白之穴廖道南曰予嘗讀東白集若彭蠡奔濤匡阜飛¶
壑不可蹤跡及觀國史則又有不滿人意者於乎豈其¶
才髙見忌耶賛曰匡阜之涯羣峰蜿蜒彭蠡之濱衆派¶
淪漣東白學古襟嶽帶湖煙雲鳳標星斗龍圖西涯有¶
<pb:KR2g0036_WYG_006-24b>¶
碑守溪有志於乎已矣令名不世¶
　　禮部尚書兼學士劉春¶
劉春字仲仁四川巴縣人成化癸夘鄉試第一丁未進¶
士及第授編修𢎞治辛亥轉修撰庚申充東宫講讀官¶
秩滿遷左諭徳癸亥預修㑹典進侍講學士正統紀元¶
陞學士辛未擢吏部侍郎充經筵日講官明年陟禮部¶
尚書占城世子失國竄居邦都郎請封春曰春秋公孫¶
青尚不辱命于衛况天朝乎疏上已之又明年改南京¶
<pb:KR2g0036_WYG_006-25a>¶
吏部尚書辛巳調禮部尚書兼學士典誥勑掌詹事府¶
事卒贈太子太保諡文簡子彭年舉進士為督學副使¶
今擢都御史延年䕃中書舍人禮部主事孫起宗戊戌¶
進士大學士楊廷和銘其墓曰重慶先達曰蹇忠定文¶
簡繼之煒煒輝映其始從事史局講筵隨試自效職業¶
罔愆四典三禮秩亦屢遷法守是慎不比于權召自&KR0335;¶
都司帝之制行將大受叅預政事諧于庻明以賛新治¶
胡進之難胡奪之易廖道南曰予為庶吉士時東川公¶
<pb:KR2g0036_WYG_006-25b>¶
方起赴闕見其醇雅篤厚有古人風方擬樹教秘書省¶
未幾而亡石齋之銘豈欺我哉賛曰峨嵋㠎嶫灧澦淵¶
渟忠定先奮文簡後征恂恂其貌翼翼其心兩川黎老¶
兹其典刑¶
　　禮部尚書兼學士李遜學¶
李遜學字希賢河南上蔡人成化丁未進士選庶吉士¶
授檢討𢎞治丙辰出補浙江僉事以憂去服闋陞陜西¶
副使又以憂去起復改山東前後更三任俱督學政所¶
<pb:KR2g0036_WYG_006-26a>¶
至務崇寛厚頗得士心正徳戊辰召入為太常少卿提¶
督四夷舘仍兼侍講尋擢户部侍郎提督太倉禮部侍¶
郎乙亥陟南京禮部尚書丙子以慶賀入京調禮部明¶
年兼學士掌詹事府事典誥勑命授庶吉士業卒廖道¶
南曰予計偕時嘗過蔡之故墟訪春秋列侯故蹟及式¶
公之閭無恙也既而入讀中秘書而公已不作矣賛曰¶
上蔡之先寔惟申伯迄今百祀誰復繼絶峨峨宗伯赫¶
赫宫端簮纓輝映不愧南冠¶
<pb:KR2g0036_WYG_006-26b>¶
　　　廱學¶
　　侍讀學士拜祭酒魏觀¶
魏觀字把山武昌蒲圻人父雲瑞隱徳弗耀觀讀書蒲¶
首山中勤苦弗輟性喜吟咏觸物感興陶冩自如乃搆¶
亭曰梅初以寄志焉元吕忠肅公讀其詩嘆賞薦於朝¶
辭弗就江漢既平觀被徴與青田劉基金華宋濂諸儒¶
同謁上與語大竒之授平江州學正遷國子助教浙江¶
提刑僉事吴元年改兩淮都轉運使入為起居注一日¶
<pb:KR2g0036_WYG_006-27a>¶
同待制王禕侍上問曰漢髙祖唐太宗孰優觀曰太宗¶
雖才兼文武於善未免矯揉髙祖豁達大度規模𢎞逺¶
以兹觀之髙祖為優上曰髙祖之度人皆知之然其記¶
兄嫂之怨封其子為戞羮侯怨豐之叛不封雍齒不肯¶
以豐為湯沐邑度亦未𢎞矣太宗規模雖不及髙祖然¶
能其駕馭羣臣各為巳用大業巳定卒能保全功臣此¶
則太宗為優也洪武初建大本堂命觀侍太子説書及¶
授秦晉諸王經觀有詩記之(詩曰翠葆葳蕤九鳳旗東/華遥望立多時都堂啓事)¶
<pb:KR2g0036_WYG_006-27b>¶
(貂蟬集宿衛輪班虎豹馳月繞珠簾陞講席花迎/金輅肅朝儀六王炳炳前星後珠緯聮輝上玉墀)二年¶
十月甲戌天降膏露于乾清宫禁林上問災祥觀曰帝¶
王恩及于物順于人則甘露降陛下誕寛民賦衆庶懽¶
豫底于敉寧神應之臻職此故也十一月冬煖如春上¶
召偕危素詹同吴琳宋濂遊觀内苑錫燕紫閣御製序¶
文賜之曰卿等各賦一詩以述今日之樂觀奏詩(詩云/深冬)¶
(晴煖動逾旬内苑遊觀詔侍臣五色慶雲開鳯尾九重/麗日繞龍鱗和鸞喜奉彤車御式燕忻叨紫閣賓淑氣)¶
(已從天上轉人/間無地不陽春)上覽之大喜三年正月轉太常卿賜之¶
<pb:KR2g0036_WYG_006-28a>¶
制曰太常之職掌郊廟社稷山川羣神之祀厥任重矣¶
爾觀學行方正事朕有年屢持憲節振揚風紀及領鹽¶
運勞績茂彰頃居翰院日記言動朝夕之間屢進讜論¶
尤簡朕心兹用長于太常益恭乃軄七月命觀改定太¶
廟祝文稱孝子皇帝臣凡遣太子行禮稱長子某著為¶
令是月陟為侍讀學士十二月辛酉編集大明志成以¶
觀為嘉議大夫國子祭酒宋濂為司業四年廷試進士¶
觀與博士孫吾與修撰王僎為讀巻官乃得吴伯宗等¶
<pb:KR2g0036_WYG_006-28b>¶
一百二十人時開科之始得人㝡盛而伯宗卒為名臣¶
人以此多觀之識九月坐考祀孔子禮不以時奏乃謫¶
觀知龍南縣濂知安逺縣行未至任即召還以為禮部¶
主事上賜燕奉天門喜曰前日逐卿去今日與卿飲何¶
其樂哉仍命各賦一詩五年三月上念姑蘇為京輔重¶
地經張士誠之亂荼毒罔有寧宇廷臣咸薦觀有治才¶
乃出知蘇州府既涖事懲陳寧苛政鋤暴樹良寛而且¶
肅敬老恤民大建學舍乃闢宣聖廟庭舉鄉飲酒禮聘¶
<pb:KR2g0036_WYG_006-29a>¶
郡賢士周南老王行徐用誠與教授貢頴之定儀節髙¶
啓王彛張羽闡文學郡多𦒿耋崑山周夀誼年百有十¶
嵗吳縣楊茂年九十三林文友年九十二皆延至之禮¶
成彬彬可觀夀誼還躬餞諸郊再拜送之觀者如堵時¶
戎事倥&KR1555;百物彫耗禮文衰落乃能力挽躬行風教勃¶
興封部皥然課績為天下㝡上嘉之陟為四川行省叅¶
知政事蘇父老上疏願留仍命觀還郡七年觀以舊治¶
為士誠竊據且郡多水患乃修府浚河以壯士觀以資¶
<pb:KR2g0036_WYG_006-29b>¶
民利御史張度誣其興既滅之基遂與髙啓等俱獲罪¶
上悔之命所在致祭皇太子諸王哀賻有加乃歸瘞于¶
蒲圻燈窩山廖道南曰把山予里人也予自髫童訪其¶
廬吊其墓未嘗不泫然悲焉及誦其所為蒲山牧唱集¶
思見其人而弗可得也既而讀楊符鄉序曰先生之心¶
廣大而髙明先生之才篤實而端重其學博其辭贍其¶
所履任率有成績事至不擇利害而為之有古大臣君¶
子之風黔國沐璘亦曰貌偉而修氣完而優聳衡廬之¶
<pb:KR2g0036_WYG_006-30a>¶
神秀瑩江漢之清秋其為徳也雖畊而隱其為名也匪¶
釣而求與宋景濂碧崖亭辭蘇伯衡梅初亭記相符合¶
也賛曰維我蒲山衡嶽之支維我蓴川洞庭之湄先生¶
崛起于蒲之里邦之司直國之良史伯衡有記景濂有¶
辭璧月珠星光彩陸離¶
　　學士拜祭酒李時勉¶
李時勉名懋以字行江西安福人五嵗即知學七嵗小¶
學四書皆能成誦甫成童言動以禮既長大肆力於學¶
<pb:KR2g0036_WYG_006-30b>¶
夜以達旦隆冬盛暑無間永樂甲申進士選庶吉士預¶
修太祖實錄守制服闋起復授刑部主事仍與纂修書¶
成轉侍讀三殿災詔求直言時勉條陳十五事一曰停¶
止工作二曰罷四夷朝貢三曰汰冗官四曰賑饑荒五¶
曰慎選舉六曰嚴考覈七曰理刑獄八曰黜𧷢官九曰¶
散處達官十曰罷遣僧道十一曰省買辦十二曰革接¶
遞軍夫十三曰免生員充軍十四曰設法儧運十五曰¶
優恤軍士太宗嘉之未幾被讒下獄既而宥之癸夘以¶
<pb:KR2g0036_WYG_006-31a>¶
楊榮薦復其官洪熈初上疏言事命武士以金𤓰捶之¶
傷肋幾死明日改監察御史又明日下錦衣獄宣宗登¶
極謂左右曰李時勉能直言忠臣也召對于萬嵗山命¶
誦前所上疏時勉誦至六事少止曰天威嚴重不能詳¶
記上㣲笑曰政自難言耳問奏稿在否曰已焚之矣特¶
命宥之修兩朝實錄成進侍讀學士一日上幸史舘撒¶
金錢于地衆爭取之時勉端立不動上親取袖中餘錢¶
賜之又幸文淵閣命諸學士飲上曰時勉非朕安能飲¶
<pb:KR2g0036_WYG_006-31b>¶
此酒正統戊午陞學士已而遷國子祭酒既涖任崇㢘¶
恥抑奔競别賢否示勸懲士習丕變諸生有疾躬為醫¶
療至於貧不能娶死不能殯者皆為營辦恩義兼盡不¶
啻父子疏請修太學王振怒坐以擅伐官樹枷號監前¶
監生石大用上章救之獲免嗣是屢乞休諸生伏闕輒¶
留之嵗丁夘懇疏致仕允之命給驛舟賜寶鏹為道里¶
費去之日諸生涕泗送者數千人觀者如堵既歸聞車¶
駕蒙塵號慟上疏言選將練兵數事卒諡文毅改諡忠¶
<pb:KR2g0036_WYG_006-32a>¶
文廖道南曰予觀名臣錄稱時勉至孝父有疾躬親湯¶
藥不離側恤孤救難無間戚䟽楊文貞公云時勉文學¶
老成操行修㓗節義足以表俗剛正足以任事量足以¶
容物而志則不可奪真確論也彭韶賛曰嗚呼剛士浩¶
然正氣博聞有養學自中秘危言峻行厯事四帝臣身¶
百折臣心不替學士司成奸驕我忌荷校願代門徒之¶
義歸老於田名儒風致¶
　　侍講學士署祭酒邢寛¶
<pb:KR2g0036_WYG_006-32b>¶
邢寛字用大直𨽻無為州人㓜頴敏力學不輟永樂甲¶
辰廷試初擬孫曰恭為第一太宗皇帝以曰恭一暴字¶
耳及見邢寛二字甚喜遂親擢為第一授修撰預修仁¶
宗實錄轉侍講正統戊午預修宣宗實錄賜織金文綺¶
加從五品俸己未同考㑹試尋引疾家居上言民情十¶
餘事丙寅召至復任丁夘主考順天鄉試景泰壬申進¶
侍講學士署南京國子監事卒廖道南曰予考國史稱¶
寛居家孝友與人交終始不渝且處心夷坦於物無所¶
<pb:KR2g0036_WYG_006-33a>¶
忤嗟乎庸言之信庸行之謹豈一朝一夕之故哉盖其¶
所養者厚矣賛曰霍山之麓寔為廬郡佳氣鬱結中啓¶
昌運邢君之起夙著休聞厯事四朝蔚然有文¶
　　侍講學士拜祭酒陳詢¶
陳詢字汝同直𨽻華亭人永樂乙未進士選庶吉士授¶
編修宣徳間轉修撰正統初充經筵講官預修宣廟實¶
錄進侍讀秩滿陞侍講學士坐累謫知安陸州己巳召¶
入為大理少卿巡撫大名諸郡改太常少卿兼侍講學¶
<pb:KR2g0036_WYG_006-33b>¶
士尋改國子祭酒天順戊寅卒廖道南曰予讀國史稱¶
詢剛直慷慨但嗜酒豪放不矜細行及攷松志乃知其¶
素履考無咎也賛曰翛然有鶴唳于華亭刷羽林臯揚¶
聲海濱彼美人兮抱光含醇秉徳惟恒履險不傾¶
　　侍讀學士拜祭酒陳鑑¶
陳鑑字緝熈直𨽻長洲人父潤戌遼道經京師以鑑托¶
于舊游范叔瓉遣從王居為神樂觀道士正統戊辰進¶
士及第授編修景泰中轉修撰充經筵講官天順初預¶
<pb:KR2g0036_WYG_006-34a>¶
修一統志遷侍讀成化初預修英廟實錄進侍讀學士¶
未幾補國子祭酒初祭酒邢讓為大學士萬安構害延¶
蔓及于鑑㑹廷鞫讓辨不已鑑曰吾為國師安能喋喋¶
對刀筆吏哉遂自誣服除名楊守阯上書訟其寃廷議¶
壮之廖道南曰予讀碧川論救鑑疏有云文章政事時¶
望所歸自今論之其人品可知雖㓜從羽衣長即儒服¶
變墨崇正亦可尚也賛曰師道克艱匪人弗受法紀克¶
明匪人弗宥緝熈之悮惟立之救人兩恕之孰批厥繆¶
<pb:KR2g0036_WYG_006-34b>¶
　　　寺學¶
　　直學士兼太常卿范常¶
范常字子權滁州人宋青山先生孟申孫也㓜警晤嗜¶
學淹貫古今性夷粹無競篤於行義鄉里咸重之謂其¶
有青山先生風至正甲午太祖兵克滁駐蹕城中常以¶
文學聞即召見禮遇之預典兵牘授總管府知事從克¶
和州乙未六月扈蹕渡江取太平授元帥府都事丙申¶
三月定建康皆預謀議自是下毗陵及取江南諸郡賛¶
<pb:KR2g0036_WYG_006-35a>¶
畫居多辛丑七月乙酉朔命為太平知府既至募民種¶
藝時兵亂乏種官廪有榖數千石常請於朝悉發貸之¶
至秋大稔私庾既實官廪亦充乃興學校延師儒民甚¶
安之上嘉其績召入為侍儀訪以時政及古今事宜常¶
直對無隱又嘗紀滁和事績上之上嘉恱洪武元年四¶
月癸亥擢為翰林直學士尋兼太常卿時肇興禮樂講¶
究設施常多預議無何以疾免尋起為起居注復懇乞¶
歸上重念其老許致仕御製詩四章寵之賜宅一區于¶
<pb:KR2g0036_WYG_006-35b>¶
太平因家焉子袓仕至右通政改雲南左叅政廖道南曰¶
豐沛之歌壯士興懐南陽之謡勳戚増榮而况漆沮造¶
周亳都肇商振古如兹矣我聖祖起中都一時風雲景¶
從攀鱗附翼者固皆魁梧竒犖倜儻雄杰士也如范常¶
者盖居一於是矣賛曰神龍奮淵蛟螭蜿蜒威鳳翔霄¶
鵰鶚蹁躚真人纂厯時乗御天聲應氣求無物不然子¶
權俊又紹武青山起于帝鄉厯試間關¶
　　侍講學士拜太常少卿髙巽志¶
<pb:KR2g0036_WYG_006-36a>¶
髙巽志字士敏徐州蕭縣人元末僑寓嘉興㓜嗜學從¶
父宦游吴中時宣城貢師泰鄱陽周伯琦皆與之交後¶
為鄮山書院山長洪武二年徴修元史授編修厯陞侍¶
講學士建文中擢太常少卿時黄子澄為正卿與定國¶
難夙夜匪懈庚辰同董倫主考㑹試得胡廣吴溥胡濙¶
輩皆為名臣是科同事者則右拾遺朱逢吉編修吴勤¶
葉恵仲趙旭張秉彞及殿試讀卷則劉三吾也三吾以¶
韓克忠覆試被害而葉恵仲則死于建文之難云賛曰¶
<pb:KR2g0036_WYG_006-36b>¶
中原之區徐土為關山奔以屹水迅而湍爰有髙君雲¶
翔羽翰輔儲効命史炳如丹¶
　　太常少卿兼侍讀學士林文¶
林文字恒簡福建莆田人宣徳庚戌進士及第授編修¶
正統初預修宣廟實錄轉修撰景泰中遷左諭徳兼侍¶
講預修厯代君鑒及方輿志進左庶子英宗復辟改尚¶
寳卿兼侍講未幾擢學士以老乞休上謂李賢曰文老¶
成忠厚宜留之成化初擢太常少卿兼侍讀學士卒贈¶
<pb:KR2g0036_WYG_006-37a>¶
禮部左侍郎子載為中書舍人廖道南曰予觀莆陽文¶
獻志稱文年逾七十神觀精爽安靜守禮所著澹菴集¶
自成一家乃知渾朴和厚之氣尚存全璞也賛曰方壺¶
之陽翠峨眇緜扶輿清淑代産仁賢若恒簡者抱朴守¶
恬亹亹令名奕世猶傳¶
　　太常少卿兼侍讀學士劉儼¶
劉儼字宣化江西吉水人正統壬戌進士第一授修撰¶
秩滿轉侍講未幾進右春坊大學士兼侍講預修厯代¶
<pb:KR2g0036_WYG_006-37b>¶
君鑒及寰宇通志成遷太常少卿兼侍讀學士景泰七年¶
考順天鄉試大學士陳循之子瑛王文之子倫不第共誣¶
儼欲置極典賴大學士髙榖救之朝廷卒直儼至是卒¶
贈禮部侍郎諡文介敕有司為營𦵏祭倪文僖公哭之¶
曰公挾其所得掉鞅文塲蚤有聲于鄉解是以一出而¶
魁天下多士景瞻衆山之宗岱入官詞林大放厥辭議¶
論敷陳則又瓌異而光怪盖才之藴於中也閎深而氣¶
之畀於天者豪邁故每纂述刪定筆削繁簡適中而是¶
<pb:KR2g0036_WYG_006-38a>¶
非不貸嘗典文衡華冑被黜反交章而誣害卒之邪不¶
干正志不少挫廷議允伸而聖明是賴使盡用其才也¶
則可為士之矩矱國之蓍蔡奈何遽爾溘然不登耆艾¶
䘏典是加而諡為文介廖道南曰予嘉靖甲午自徽召¶
還是秋典順天文衡時當途如張閣老汪冡宰夏宗伯¶
林司空諸子姪咸就試不第交構考官置之重憲既而¶
仰賴宸斷洞燭羣情乃知劉文介之被誣不减于三吾¶
也賛曰勁松不屈鷙鳥不朋人亦有言蹈道如奔惟彼¶
<pb:KR2g0036_WYG_006-38b>¶
文介力抗權倖孤忠直氣挽回文運眇予小子時復仰¶
髙實獲我心矢忠宣勞¶
　　太常卿兼侍讀學士孫賢¶
孫賢字舜卿河南把縣人景泰甲戌進士第一授修撰¶
預修寰宇通志成轉侍講天順初改左中允侍東宫講¶
讀憲宗即位遷太常少卿兼侍讀成化庚寅預修英宗¶
實録進太常卿兼侍讀學士上疏請立皇太子且引疾¶
乞休示無希覬意章並上上皆允之皇子立是為悼恭¶
<pb:KR2g0036_WYG_006-39a>¶
太子賢憤憤不樂而卒年五十四贈禮部侍郎兼翰林¶
院學士廖道南曰夫宋儒有言君子為名譽而為善則¶
其善必不誠人臣為利祿而効忠則其忠必不盡乃若¶
孫君建請立儲其意善矣而又怏怏含憤無乃有為乎¶
賛曰商山茹芝羽翼何人晉國乞塊衰絰寳親建儲公¶
議辭爵虚名二者交戰罔恤厥身¶
　　太常卿兼侍講學士吴節¶
吴節字與儉江西安福人為諸生時偕劉球李紹王原¶
<pb:KR2g0036_WYG_006-39b>¶
受學于麻城鮑楚山宣徳己酉鄉試第一明年登進士¶
選庶吉士授編修秩滿轉侍講擢南京國子祭酒先是¶
慈谿陳敬宗以嚴立教節濟之以寛諸士感化成化紀¶
元召修英廟實錄充副總裁官改太常卿兼侍講學士¶
書成進太常卿兼學士節為人簡易質直信人不疑為¶
文如其為人奉母至孝子逺舉進士為知府丘文莊公¶
銘其墓曰三代盛時人行直道任其天真庸常是蹈世¶
降氣漓存者幾希懿哉先生今之古人我存古心謂人¶
<pb:KR2g0036_WYG_006-40a>¶
皆然官非不崇學非不深求先生者當於其心廖道南¶
曰予觀吉安志稱節學博才雋己巳之變條陳時政多¶
切利病及考文莊之銘亦然賛曰師道貴嚴臣道貴忠¶
顯允吴君克嚴克忠時政之規國學之範金石有銘永¶
世可鑒¶
　　太常卿兼侍讀學士王獻¶
王獻字惟臣浙江仁和人甫弱冠登景泰辛未進士改¶
庶吉士授編修預修寰宇通志陞修撰秩滿遷左諭徳¶
<pb:KR2g0036_WYG_006-40b>¶
兼修撰庚寅充日講官壬辰進學士明年賜金帶丁酉¶
追崇宣聖禮樂遣獻祭告闕里預修宋元綱目成陞少¶
詹事兼學士戊戌皇太子出閣日侍講讀預修文華大¶
訓擢太常寺卿兼侍讀學士獻美風儀性頴敏書一過¶
目即強記才思飄逸與大學士商輅有隙或造為曖昧¶
不根之語以揚於内坐是不得致大位掌院事者十六¶
年奄奄不得志而卒贈禮部右侍郎廖道南曰詩有之¶
取彼讒人投畀豺虎何惡之深拒之嚴也堯舜堲讒説¶
<pb:KR2g0036_WYG_006-41a>¶
孔子惡佞人古之至聖必謹于兹乃若秃婦傳之譏不¶
知獻有無而竟以此終其身可畏也哉賛曰青蠅貝錦¶
詩詞所悲鄭聲紫色孔訓所埀英英王君兩淛之杰誰¶
為此讒終不可雪¶
　　侍講學士晉太常卿張芮¶
張芮字文卿山西安邑人成化戊戌進士選庶吉士授¶
檢討𢎞治初預修憲廟實錄暨㑹典正徳初復修孝廟¶
實錄轉修撰進侍講學士以憂歸所居近河東運司鹽¶
<pb:KR2g0036_WYG_006-41b>¶
商有訐奏者詞連及芮時劉瑾方欲以事裁抑儒臣遂¶
坐累出為鎮江府同知再謫兩浙鹽運司副使量遷處¶
州府同知瑾誅始入為南京尚寳卿進太常卿致仕芮¶
為人朴實其處僚友無忮害心然性嗜酒終日酣酗於¶
種學績文非其好云廖道南曰予嘗聞𢎞治間有造為¶
俚語者曰一枚黄老五箇白丁時張芮武衛諸人頗倦¶
于學故來人之譏如此及予計偕乃識芮之子濂甫要¶
亦朴野士也賛曰周官鹽人足供王貢漢室鹽官亦濟¶
<pb:KR2g0036_WYG_006-42a>¶
國用云何張君宻邇解池人之謗也卒以兹違¶
　　太常少卿兼侍講學士楊時暢¶
楊時暢字知休陜西咸寧人户部尚書鼎之子也成化¶
戊戌進士選庶吉士授檢討𢎞治紀元預修憲宗實錄¶
轉脩撰充經筵講官改右賛善秩滿遷左諭徳預修㑹¶
典進侍講學士續修玉牒擢太常少卿兼職如故卒李¶
文正公銘其墓有曰經業有門周彖羲爻史法有傳鉞¶
貶華褒講幄敷陳藝苑甄擇有一于斯皆公遺則有笏¶
<pb:KR2g0036_WYG_006-42b>¶
堆床有里鳴珂仲叔之間孰與伯多嗚呼西涯可謂善¶
名狀矣賛曰韓公諸子忠彦有聲范老諸子純仁惟貞¶
世席箕裘時傳琬琰知休何人傳世丕顯¶
　　　藝學¶
　　侍講學士沈度¶
沈度字民則松江華亭人洪武中舉文學弗就謫雲南¶
岷府聘之弗就都督瞿能延之家塾携至京師太宗命¶
選善書者供事史舘大學士楊溥薦之擢翰林典籍時¶
<pb:KR2g0036_WYG_006-43a>¶
解縉善真行書胡廣善行草書滕用亨善八分書王汝¶
玉梁潜善真書度于其間獨稱上意補檢討轉修撰進¶
侍講學士卒廖道南曰士之逢機構㑹鴻漸髙雲蛟騰¶
逺海者曷可勝數若沈君者周旋滇嶠迴翔燕甸卒能¶
奮翼赤霄䇿名紫清其大篇長書遒勁清潤至今為詞¶
林稱賞是亦髙士也賛曰鍾繇古𨽻逸少草書虎鳳飛¶
躍蛟螭縈紆沈君妙絶時稱獨步榮名彌播玉堂之署¶
　　侍講學士武周文¶
<pb:KR2g0036_WYG_006-43b>¶
武周文北平大興人&KR0004;以儒士明經入侍燕邸太宗龍¶
潜時命入侍講永樂丙戌召至慰勞備至特命為侍講¶
學士賜冠帶金織羅衣一&KR0670;上謂學士胡廣曰朕守藩¶
時閒暇喜觀易時王府官寮間亦有知者然未若武周¶
文切實但所言亦有拘滯不流動處盖易貴知變不失¶
其宜古人隨時從道之説㝡為要妙亦在虚心玩之耳¶
又曰為學不可不知易只内君子外小人一語人君用¶
之功效不少次日周文入謝上憫其老乃命為侍講學¶
<pb:KR2g0036_WYG_006-44a>¶
士賜之休沐廖道南曰夫易之道廣矣大矣以言者尚¶
辭以動者尚變以制器者尚象以卜筮者尚占是故程¶
傳尚辭朱義尚占至於尚變尚象非聖人孰能知之文¶
皇聖諭所謂易貴知變不失其宜者千古讀易之心法¶
也不識周文曽有一于是乎賛曰易之道大匪聖弗知¶
象之數幽匪神胡為確哉武君一言悟主老而益壯永¶
終厥譽¶
　　太常少卿兼侍讀學士金問¶
<pb:KR2g0036_WYG_006-44b>¶
金問字公素蘇州吴縣人永樂初以善書薦授司經正¶
字侍皇太子于南京因進賀表文稽滯太宗怒曰朕不¶
識金問何人乃得侍太子并黄淮楊溥王凱下獄十年¶
仁宗登極釋之轉修撰每論時政多見采納宣徳乙夘¶
遷太常少卿兼侍讀學士正統癸亥調南京禮部侍郎¶
卒廖道南曰予觀姑蘇志謂問有逸才長於辭翰及攷¶
國史乃知其論時政多所禆益胡可以他流少之哉賛¶
曰匪位之患惟名之昭匪名之患惟徳之昭嗚呼公素¶
<pb:KR2g0036_WYG_006-45a>¶
藻翰飄飄致身廊署揚聲清朝斥鷃鵾鵬貽誚扶摇¶
　　侍講學士拜祭酒劉鉉¶
劉鉉字宗器直𨽻長洲人㓜習楷書選翰林秀才中順¶
天鄉試授中書舍人宣徳初預修兩朝實録遷兵部主¶
事正統初預修宣廟實錄擢侍講曹鼐薦教庶吉士己¶
巳進侍講學士景泰初充經筵官遣祀濟瀆壬申大學¶
士髙榖薦改國子祭酒嚴條規淑諸生天順改元擢少¶
詹事侍東宫講讀卒贈禮部左侍郎諡文恭子(闕/)為大¶
<pb:KR2g0036_WYG_006-45b>¶
理丞廖道南曰予觀姑蘇志稱鉉介特自持言行不茍¶
楊文貞楊文定嘗過其所居名假菴甚湫隘稱為古人¶
云賛曰朴不離俗介不附權嗜學不倦立志彌堅所居¶
假菴㕔不旋馬文貞文定稱賢不暇¶
　　　贈學¶
　　贈學士諡文莭王禕¶
王禕字子充浙江義烏人㓜師同郡黄溍與宋濂胡翰¶
為友博通羣書究極奥窔慕司馬遷之文探禹門泛錢¶
<pb:KR2g0036_WYG_006-46a>¶
塘涉江濤沂震澤乆而有得乃趍淮徐訪鄒魯北游燕¶
趙嘗有薦為經筵國史者落落難合髙皇帝取婺州禕¶
來謁乃撰平江西頌上覽而喜曰吾固知浙東有二儒¶
者卿與宋濂爾學問之博卿不如濓才思之雄濂不如¶
卿遂以為江南提舉司校理改侍禮郎兼引進使未幾¶
同知南昌府事竣召還議郎位禮奏對忤㫖復出判漳¶
州府元年五月禕上疏畧曰古帝王定天下成大業祈¶
天永命為萬世無疆計者亦惟在乎修徳而巳矣君徳¶
<pb:KR2g0036_WYG_006-46b>¶
既修天眷彌固書皇天無私惟徳是輔此之謂也修¶
徳之要有二曰忠厚以存心曰寛大以為政故成周以¶
忠厚開國故能垂八百年之基漢以寛大為政故能成¶
四百載之業陛下資不世出志大有為艱難十載大業¶
已成周文武漢髙光盖無讓焉今日所當急務者惟於¶
忠厚寛大加之意而已二年六月召修元史以禕與宋¶
濂為總裁官同知制誥兼國史編修三年以失朝故與¶
濂俱降編修使招土畨未至復召還五年正月遣禕偕¶
<pb:KR2g0036_WYG_006-47a>¶
蘇成奉詔雲南禕諭梁王巴圖曰聖上聰明神聖新創¶
大業是天命人心之所歸惟爾有衆僻在西南未洽聲¶
教故遣使者來諭意今能亟奉版圖歸職方則尺地一¶
民按堵如故髙官厚祿不爾吝也否則魚遊釡底終取¶
夷滅時有元遺孽自立于沙漠者遣使托克托徴糧雲南¶
且欲連師以拒我知禕説梁王欲屈以威禕罵曰天訖¶
汝元命我明代之汝知爝火未盡敢與日月爭光乎顧¶
謂梁王曰汝朝殺我大兵夕至矣遂被害時六年十二¶
<pb:KR2g0036_WYG_006-47b>¶
月二十四也卒年五十二子紳以十五年往求遺骸布¶
政張紞㕘政王景紀其事建文中贈學士諡文節正統¶
五年郡丞劉傑白其忠復贈學士諡忠文所著有華州¶
集玉堂雜著續東萊大事記廖道南曰予讀鄭濟所述¶
子充行狀方孝孺所撰奠章諡議與夫像賛泫然興悲¶
及考文集乃見宋景濂稱其文曰喬嶽長河摩日月盪¶
雲烟故其為文也波浪湧而魚龍張風霆流而雨雹集¶
胡仲子亦曰雍容俯仰如冠冕佩玉馳騁分布如風雲¶
<pb:KR2g0036_WYG_006-48a>¶
蛇鳥可謂之知言也巳林塾賛曰惟公長身屹如山立¶
人一望之儼不可即惟徳執恒惟威弗畏朔漠孤臣英¶
英義氣吁嗟公前有顔魯公公死使命與顔攸同¶
　　太常寺卿兼翰林學士黄子澄¶
黄子澄名湜以字行江西分宜人也少從邑人歐陽貞¶
受易周與學受尚書清江梁寅受春秋博學負俊聲游¶
鄉校同舍避席嘗賦寒江把釣圖及枯梅詩人爭傳誦¶
之洪武癸亥膺貢入太學明年定科舉之制中京闈鄉¶
<pb:KR2g0036_WYG_006-48b>¶
試第二乙丑㑹試第一廷對及第三人俱授翰林修撰¶
尋兼春坊官侍東宫講讀累遷太常卿皇太孫立諸王¶
以叔父之尊多不遜服一日太孫坐東角門召子澄謂¶
曰諸王尊屬各擁重兵何以制之子澄以漢平七國事¶
為對太孫喜曰得先生謀吾無慮矣及即位兼翰林學¶
士與齊泰皆用事時周齊湘代岷五府相繼煽動上一¶
日朝罷召子澄問曰先生憶昔者東角門之言乎子澄¶
曰不敢忘也然須宻退與齊泰謀之泰欲先燕子澄曰¶
<pb:KR2g0036_WYG_006-49a>¶
周燕之母弟取周即翦燕之手足而燕因可圖也入白¶
之上遂遣曹國公李景隆圍河南迫周王橚至京遷之¶
雲南徙代王桂于邊湘王聞討狼狽闔宫焚死執齊王¶
榑囚之京師岷王梗降為庶人雖聖徳如燕藩亦捃摭¶
其事加誚讓朝廷以子澄為功褒賞之燕於是上書救¶
周罪子澄指為連坐决意討之己夘三月命都督宋忠¶
等北征七月靖難師起移檄大意言上崇信姦回離間¶
骨肉遵太祖皇帝命奉天征討罪人既得則法周公以¶
<pb:KR2g0036_WYG_006-49b>¶
輔成王首以誅齊泰及子澄為名遂破雄縣懐來遣長¶
興侯耿炳文禦之互有勝負子澄慮師老遂請上班師¶
詔以李景隆為征敵大將軍率諸將兵凡百萬以往景¶
隆自負有文武才子澄亦薦之上寵信特深甫行餞之¶
江滸賜犀玉帶諸將各一賞賚無筭子澄授以指畫景¶
隆依違而巳子澄甚憂之未幾景隆攻北平城累戰皆¶
大敗奔還京師赦不治子澄哭諫曰景隆出師無紀度¶
意在觀望不誅之以謝宗社何以懲將士不聴已而徐¶
<pb:KR2g0036_WYG_006-50a>¶
凱盛庸繼踵敗衂顧民等皆降子澄拊膺大慟曰大事¶
去矣萬死不足贖誤國之罪乃賦一詩以志痛詩曰仗¶
鉞曽登大將壇貂裘逺賜朔方寒出師無律真児戯負¶
國全身獨汝安論將每時悲趙括攘夷何日見齊桓尚¶
方有劍憑誰借哭向蒼天幾墮冠聞者哀之尋用侍臣¶
議詔謫子澄及齊泰于逺方以快敵意其實使之募兵¶
也時諸將猶守淮南而文廟忽渡江矣潭王與李景隆¶
開門迎附子澄出走蘇州語見姚善傳詔執之捕獲責¶
<pb:KR2g0036_WYG_006-50b>¶
問不服死之命赤其族同時被戮者俱號齊黄姦黨榜¶
示天下一子逃難易姓為田經宥乃復姓家湖廣之咸¶
寧孫表登進士廖道南曰古語有之犬各吠為其主言¶
忠貞之不可貳也荀息死晉召忽死齊固其分焉爾子¶
澄與齊泰方孝孺謀國之臣安得不死難以自負于天¶
哉賛曰舍生取義殺身成仁矧為人臣敢自謀身晁錯¶
雖忠袁盎弗平天寔為之人何為能¶
　　直文淵閣侍讀學士改文學博士方孝孺¶
<pb:KR2g0036_WYG_006-51a>¶
方孝孺字希直一字希古浙江寧海人世家候城里族¶
甚蕃父克勤元季隱居萬山中其學得諸晦庵而源流¶
伊洛尤邃於易名振東南洪武初為濟寧知府有異政¶
子三人孝孺其仲也至正丁酉始生之夕有木星墮於¶
其所故其性資精敏絶倫長老見之皆咄咄嗟異方髫¶
齔已善屬文雙眸烱烱如電讀書十行俱下日積寸許¶
見典冊所載聖賢名字或良將相形貌輙黙記欣然有¶
願慕之志鄉人呼為小韓子年十五侍父官遊濟上覽¶
<pb:KR2g0036_WYG_006-51b>¶
周公孔子故宅求七十子之遺跡慨然嘆曰使吾得遇¶
孔子同時縱顔閔未可幾及其餘若樊遲冉求輩豈可¶
多讓哉但恨今世無聖人不得所依歸耳曹國公李文¶
忠一見竒之待以國士年二十翰林學士宋濂方在中¶
朝以文章道徳推重海内四方至其門者輻輳洪武八¶
年克勤嘗絓誤繫京獄孝孺實從數言於朝請代父死¶
既而謫戌江浦又上疏乞身代役皆不報克勤自獄中¶
遣孝孺從濓游孝孺持所為文上謁濓願受業濓一見¶
<pb:KR2g0036_WYG_006-52a>¶
大加賞異謂孝孺曰吾備位禁林數年來閱天下之士¶
亦多矣而未有如子者子之文非當世之文也頋肯從¶
我游乎即日舘置左右日與討論經史為文辭濓歸金¶
華孝孺往來山中凡四年盡得其所學自是文章繼濓¶
而起一時四方耆儒宿俊無不折輩行與之交而胡翰¶
蘇伯衡葉見泰輩在衛東尤以文學知名當世每見孝¶
孺未嘗不心服也㑹父坐空印事草疏將詣闕伸理而¶
父沒扶䘮歸𦵏濂尋徙蜀孝孺欲往省不可以文籲天¶
<pb:KR2g0036_WYG_006-52b>¶
願輸壽以延之濂嘗欲甥之而不果洪武壬戌上用學¶
士吴沉揭樞薦詔徵至京入見陳説多稱㫖上問樞¶
曰孝孺孰與汝對曰十倍於臣錫之宴几稍欹必正而¶
後坐上使人覘之喜其舉動端整謂皇太子曰此莊士¶
也當老其才以輔汝試靈芝甘露論上每靣試舉子輙¶
親定髙下註選至孝孺獨不註曰異人也吾不能用留¶
為子孫光輔太平足矣皇太子素重其才召賜食東宫¶
待以賓友孝孺既歸益杜門纂述不出㑹仇家得罪詞¶
<pb:KR2g0036_WYG_006-53a>¶
連孝孺有司例簿錄家貲械赴闕下太祖立命釋之孝¶
孺奉祖母挈妻子家屬數口還鄉鄉人感歎以為盛已¶
而家益貧窘無為資孝孺處之泰然不以為意嘗卧病¶
絶糧家人告乏則曰聞古人有三旬九食者窮豈獨我¶
哉吾嘗勝之矣授徒石鏡精舍若將終身二十五年復¶
辟至上方重賞罰以其志存教化謂左右曰今非用孝¶
孺時乃除漢中教授詔許水陸給舟車明年閏四月携¶
妻子抵任山郡荒僻水土暴惡病癭痿者十之五士人¶
<pb:KR2g0036_WYG_006-53b>¶
鮮少雖五經亦無全者孝孺安之嗜蔬糲若飫萬鍾者¶
每昧爽升席為諸生講解文義至暮嘵嘵無惰容由是¶
山南人皆知向學二十七年春蜀獻王聞其賢以賓禮¶
召見毎有所陳論輙虚懐聴納恒曰方先生古之賢者¶
也皇太孫聞其名癸酉丙子徴入典試應天府二十一¶
年閏五月太祖大漸遺令必先召孝孺建文帝立馳驛¶
召還將用為執政天下莫不以王佐責望旦夕成功而¶
用事者忌之乃止遷翰林博士再遷侍講直文淵閣日¶
<pb:KR2g0036_WYG_006-54a>¶
侍左右備顧問徳望素隆一時倚重尋定官制改侍讀¶
學士為文學博士以孝孺為之是時舘中徴集四方名¶
士修太祖實錄及𩔖要後而永樂大典諸書皆命總裁¶
監修諸儒于所長各互有得失至孝孺則卓然為一世¶
儒宗朝廷大制作皆出其手靖難兵至京駐金川門外¶
宫中悉自焚三十五年六月十四日孝孺聞之持斬衰¶
服晝夜號哭太宗即位欲詔天下問左右誰可草詔者¶
廷臣以孝孺對上遣人召之數次皆不至上乃使擁之¶
<pb:KR2g0036_WYG_006-54b>¶
入見孝孺既至見上益悲慟聲徹殿陛間左右禁之莫¶
能止上親降榻慰諭之曰我家事耳先生何良苦又曰¶
先生為我作詔命左右給以紙筆孝孺大批數字訖擲¶
筆於地曰死即死耳詔不可草上大怒磔之夷其族孝¶
孺臨終作絶命辭一章詞畧曰天降亂離兮孰知其由¶
奸臣得計兮謀國用猶忠臣發憤兮血泪交流以此狥¶
君兮抑又何求嗚呼哀哉兮庶不我尤識與不識哀之¶
如親戚年四十六復有㫖收其妻鄭氏使者至其門已¶
<pb:KR2g0036_WYG_006-55a>¶
經死門人王稌輩收孝孺遺骸殯之聚寳山宗族坐死¶
者八百四十七人廖道南曰予聞諸黄泰泉云孝孺得¶
家庭之教於書靡不通究常慨然以古聖賢自期以經¶
綸天下為己任弱冠作深慮等論十九篇謂化民必自¶
正家始又作宗儀十八篇雜誡三十八章識者已知其¶
運用指設不凡矣在宋濂門為髙第子從濂後每私居¶
念及或見其手跡或對客談及濂事輙涕泣既官漢中¶
其家不能存言於蜀王嘗撫䘏之墓在䕫每舟次夔必¶
<pb:KR2g0036_WYG_006-55b>¶
往祭墓下慟哭移時乃去在建文時羽儀斯文隱然為¶
當世重以蜀王嘗賜號正學齋世號正學先生所著有¶
遜志齋集三十八巻大易枝辭周禮考次武王戒書注¶
帝王基命錄文統宋史要言諸書皆未傳孝孺文章似¶
宋蘇軾雄邁奔放泝龍門狂流倒峽而氣不可遏發為¶
論著醲粹都郁雖博極羣書而根據六經憲章孔孟宋¶
程朱以前無有也濓嘗推之謂歐陽少師蘇長公姑置¶
勿論自餘諸子與之角逐文藝之塲未知孰為後先其¶
<pb:KR2g0036_WYG_006-56a>¶
後李賢亦稱孝孺師景濂議論波瀾類東坡之才而忠¶
義之氣凛然不可犯景濂不能及世以為知言嗚呼忠¶
義在宇宙文章在金石孝孺雖死猶生矣謝鐸賛曰我¶
台之學考亭是師迨於愚庵實聞而知愚庵之子是曰¶
正學益擴而充上泝伊洛如麟在藪如星在晨旁觀一¶
世絶𩔖離倫潜溪之門盡天下士驚叱起立謂莫敢比¶
心實希聖自視欿然銘盤書紳雜誡惓惓家人有箴宗¶
儀有紀謂道之行莫先於此學以氣充磅礴四行孰顧¶
<pb:KR2g0036_WYG_006-56b>¶
孰思禍福死生歴宋迄元士氣益下有復古初不在作¶
者¶
　　贈學士諡文僖張益¶
張益字士謙蘇州吴縣人𨽻籍江寧永樂乙未進士選¶
庶吉士授中書舍人轉大理評事正統戊午改修撰於¶
内府授内使書己巳進侍讀學士知制誥初與夏㫤同¶
年㫤好冩竹偶見益所撰石渠賦遂絶筆不作文益見¶
㫤冩竹妙絶亦不復冩竹是歲七月額森入㓂上命益¶
<pb:KR2g0036_WYG_006-57a>¶
同侍郎曹鼐扈從皆死于土木之難贈學士諡文僖官¶
其子栩為大理寺評事倪文毅公銘其墓曰先生之文¶
海澄山崇先生之徳天和日融先生之節抱義死忠鳳¶
臺之原龍江之東歸兮故鄉乗雲御風廖道南曰予讀¶
姑蘇志稱益為人清淳端謹文章圓熟對客數千言揮¶
毫立就及觀國史乃知死于土木之難嗚呼悲哉賛曰¶
不有居者誰守社稷不有行者誰扞牧圉六飛䝉塵羣¶
兇傀傫臣則何知有死而已¶
<pb:KR2g0036_WYG_006-57b>¶
　　贈學士諡忠愍劉球¶
劉球字永樂江西安福人永樂辛丑進士授禮部儀制¶
主事時尚書胡濙草創禮儀悉球裁定遣使蜀府行䘮¶
禮餽遺一無所受正統初開經筵濙首薦之擢侍講預¶
修宣廟實錄成加五品俸己未京師大水球具陳治水¶
事宜識者韙之辛酉麓川叛遣定西伯蔣貴征之球上¶
言帝王馭夷狄必宥於其小而防於其大是故周伐崇¶
不克則退而修徳至玁狁孔熾則命南仲城朔方漢征¶
<pb:KR2g0036_WYG_006-58a>¶
南粤不利即罷兵以通好至匈奴陸梁則命魏尚守雲¶
中夫以周漢之盛視崇粤如振槁耳乃釋不誅而惟急¶
于北方盖不窮兵于小敵以傷生靈惟防患于大冦以¶
安中國故也今額森併吞諸部深謀入侵而思任發依¶
阻山谷悔過乞降議者乃釋豺狼攻犬豕舍門庭之近¶
圖邊徼之逺非計之得也臣愚以為麓川僻陋㓕之不¶
為武釋之不為怯特降璽書原其罪過固結木邦以為¶
我援分屯金齒以離彼黨是即周漢修教賜吿之意至¶
<pb:KR2g0036_WYG_006-58b>¶
於西北諸邊敵勢尚強戎馬尚衆宜謹烽堠修塾堡選¶
將帥練士卒豐糧餉備器械勑總副諸將以巡視塞垣¶
戒參賛文臣以區畫軍務是即周漢備禦城守之意疏¶
上上命都御史陳智傳諭戒飭沿邊諸郡時太監王振¶
擅權喜功開釁復大舉伐麓川癸亥夏雷震奉天門䲭¶
吻詔求言球覆上言十事其一謂權柄不可下移振見¶
之怒適編修董琳自陳願為太常卿疑球助之乃下詔¶
獄錦衣指揮馬順拷訊備極慘刑球既死于非命舉朝¶
<pb:KR2g0036_WYG_006-59a>¶
慟之景帝監國都給事中王谹率百僚廷擊馬順暴其¶
尸初編修鍾復與球議連名上疏其妻沮之後聞球死¶
復怏怏卒其妻以告其子同故同卒為直臣死于諍云¶
景泰初贈學士諡忠愍廖道南曰仲尼有言志士仁人¶
無求生以害仁有殺身以成仁夫球之志於仁也務引¶
君以當道慷慨激烈首論額森之必㓂繼發王振之姧¶
邪身就斧鑕殺身成仁卒之乗輿播遷中原板蕩雖野¶
厭王振之肉廷暴馬順之尸竟亦何益嗚呼有天下者¶
<pb:KR2g0036_WYG_006-59b>¶
可以鑒矣彭韶賛曰於惟忠臣詞林之英沉思力學好¶
義勇行大阿倒持執命腐刑乞戒履霜勿致堅氷不售¶
蒙難乃險而傾褒贈官階節恵易名凛凛大節萬世猶¶
生¶
　¶
　¶
　¶
　殿閣詞林記巻六¶
